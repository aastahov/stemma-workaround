---
layout: default
---

<h1><details>
<summary>Sukupuu - tarkka katsaus oman suvun historiasta. Muisto esivanhemmista.</summary>
<h5><p>Me kaikki haluamme elämämme jossakin vaiheessa tietää enemmän omista esivanhemmistamme. Keitä he olivat, missä ja milloin asuivat, mitä tekivät, mihin uskoivat ja ketä rakastivat. Omista muistoistamme, vanhempiemme tarinoista, suvun legendoista ja nykypäivään säilyneistä päiväkirjoista saamme irtonaista tietoa esivanhempiemme elämästä. Mikä herättää meissä tarpeen tietää heidän - ja sitä kautta meidän omastamme - menneisyydestä?</p>

<p>Mahdollisesti kyse on siitä, että olemme tavallaan heidän elämänsä jatkajia, ja näin ollen jos tiedämme heistä enemmän, ymmärrämme paremmin myös itsemme, tavoitteemme ja motiivimme. Kaikkina aikoina ihmiset ovat harrastaneet historian tutkimista, ja oppivat ihmisistä, jotka eivät välttämättä liittyneet heihin itseensä millään tavalla. Meillä taas on mahdollisuus tutustua oman sukumme historiaan; saada tietää miten elivät he, joista kuulimme meidän vanhempien ja isovanhempien kertovan tai jopa he joista kukaan elävä ei enää muista mitään. Mitä ihmisestä jää jäljelle, kun hän poistuu keskuudestamme? Vain muisto, jota aikalaisensa ja jälkeläisensä säilyttävät. Viiva synnyin- ja kuolinpäivän välillä on juuri se jälki, jonka ihminen jättää historiaan, ja vain meistä on kiinni, paljonko tuo viiva voi kertoa ihmisestä.</p>

<p>Tietovallankumous on mahdollistanut pääsyn sellaisiin lähteisiin, joiden paikallistaminen oli ennen joko hyvin hankalaa tai täysin mahdotonta, sillä oli epäselvää, missä ja mitä on voinut säilyä. Monet uskovat, että jos he eivät tiedä mitään sukunsa historiasta, tilannetta ei voi enää korjata - aikaa on kulunut paljon eikä ole enää ketään, joka voisi kertoa menneistä päivistä. Kokemus kuitenkin osoittaa, että jokainen ihminen jättää itsestään jälkiä, joita tutkimalla voimme oppia yllättävän paljon hänen elämästään. Teille tarjoutuu nyt mahdollisuus rakentaa sukunne aikajana uudelleen sekä tuntea ylpeyttä sukunne merkkihenkilöiden saavutuksista. Pääsette mahdollisesti kauhistelemaan ja tuomitsemaan isoisovanhempienne virheitä tai ihailemaan elämiensä romanttisimpia hetkiä. Saatte tietää, keitä he olivat: aatelisia vai pappeja, talonpoikia, kaupunkilaisia vai kauppiaita. Teidän esi-isännehän olivat älykkäämpiä, vahvempia ja onnekkaampia kuin monet aikalaisensa – he jättivät jälkeensä jälkeläisiä, jotka muistavat heitä. Oman suvun historian tutkiminen on kuin mukaansatempaava interaktiivinen dekkari, jota autamme teitä mielellämme kirjoittamaan…</p>
</h5>
</details>
</h1>

<h1><details>
<summary>Itämeren alueelta lähtöisin olevien etsiminen Luoteis-Venäjän arkistoista.</summary>
<h5><p>Usean vuosisadan ajan Venäjän Keisarikunnassa oli töissä muista maista lähtöisin olevia ihmisiä. Toiset tulivat valtion kutsumana väliaikaisesti armeijan, laivaston tai siviilivirastojen palvelukseen. Toiset taas tulivat etsimään parempaa elämää ja jäivät lopulta asumaan, heistä tuli professoreita, opettajia, lääkäreitä, he perustivat perheitä ja yhdistivät tulevaisuutensa uuteen kotimaahansa.</p>

<p>300 vuoden ajan Venäjällä on asunut useita maahanmuuttajayhdyskuntia: saksalaiset, ruotsalaiset, suomalaiset, puolalaiset, latvialaiset, virolaiset sekä monet muut kerääntyivät silloisen pääkaupungin, uusia ihmisiä kipeästi tarvitsevan Pietarin ympäristöön. Jos heidän keskuudestaan löytyy teidänkin esivanhempianne, on varsin todennäköistä, että voimme jäljittää heidän elämänsä teitä varten. Valtion, kuntien, virastojen, yliopistojen, kirkkojen, armeijan ja laivaston arkistoihin on jäänyt valtava määrä tietoa.</p>

<p>Valitettavasti menneen vuosisadan järkytykset ovat saaneet aikaan valtavan tuhon Venäjän arkistoissa. Kolmen vallankumouksen ja kahden tuhoisan sodan seurauksena moni arkisto oli joko osittain tai täysin tuhoutunut. Jäljellä oleva tieto on hyvin sirpaloitunutta, huonosti järjestettyä, sitä ei suurelta osin ole digitoitu. Tämä kaikki vaikeuttaa tiedonhakua merkittävästi.</p>

<p>Me tarjoamme teille tämän tiedon haku- ja systematisointipalvelua teille parhaiten sopivassa muodossa.</p>
</h5>
</details>
</h1>

<h1><details>
<summary>“Stemma” -yhteisö: keitä olemme ja mitä teemme.</summary>
<h5><p>“Stemma” on kokeneiden tutkijoiden ryhmä, olemme monien vuosien ajan tutkineet ammattimaisesti arkistoja ja tehneet sukututkimuksia. Kokemuksemme arkistotyöstä ja löytyneen tiedon analysointimenetelmämme mahdollistavat sen, että valmistamme teitä varten sukunne historian mahdollisimman tarkan kuvauksen. Emme rajoita tutkimuksiamme vain kuivien päivämäärien ja tärkeimpien tapahtumien etsimiseen, vaan yritämme löytää mahdollisimman monipuolista tietoa sukulaisistanne: tutkimme talonkirjoja, pankkien laina- ja sijoitusasiakirjoja, tuomioistuinten päätöksiä, sairaskertomuksia, omaisuustodistuksia, opiskelutodistuksia, asiakirjoja armeijasta, kauppiaskiltoista sekä käsityöläisyhdistyksistä. Kun yhdistämme tiedot kaikista mahdollisista lähteistä, saamme ihmisen elämästä tarkan kuvan ja pystymme “elvyttämään” hänen muistonsa.</p>
</h5>
</details>
</h1>

<h1><details>
<summary>Kuinka pääsen alkuun?</summary>
<h5><p>Jos tiedätte, että sukulaisenne ovat syntyneet tai asuneet Luoteis-Venäjällä ja olette kiinnostuneet tietämään heistä lisää, lähettäkää meille sähköpostiin viesti, jossa kerrotte kaiken, mitä jo tiedätte teitä kiinnostavista henkilöistä. Voitte myös täyttää kyselylomakkeen Internet-sivuillamme. Näiden tietojen perusteella suoritamme arkistoetsintöjemme ensimmäisen vaiheen, analysoimme löytämämme tiedon, kartoitamme jatkotoimenpiteitä ja jatkoetsintöjä, riippuen arkistojen sisällöstä ja kunnosta.</p>

<p>Tämän jälkeen voitte valita teille parhaiten sopivan yhteistyömuodon:</p>

<p>Etsimme teitä varten kaiken mahdollisen tiedon sukulaisistanne, analysoimme ja systematisoimme sen, jotta saisitte tarvitsemanne lopputuloksen teille parhaiten sopivassa muodossa. Tässä tapauksessa otamme vastuun arkistotyöstä, olemme yhteyksissä arkistoihin sekä muihin valtion ja virastojen tahoihin, teemme virallisia kyselyjä, käymme kirjeenvaihtoa sekä analysoimme saatua tietoa. Te saatte yksityiskohtaisen raportin tutkituista tiedoista, kaiken informaation sekä lähdeluettelon, jonka avulla löydätte alkuperäiset asiakirjat arkistoista.</p>

<p>Jatkatte tästä eteenpäin itsenäisesti. Me välitämme teille yhteystiedot niistä arkistoista, joista löytyy teitä kiinnostavaa tietoa. Konsultoimme ja neuvomme teitä tarvittaessa yhteydenpidosta arkistotahoihin.</p>
</h5>
</details>
</h1>

<h1><details>
<summary>Etsinnän tulokset.</summary>
<h5>
<p>Riippuen arkistojen kunnosta ja niiden avoimuudesta saatte avaintietoa esivanhempienne elämästä, kuten syntymäpäivän, hääpäivän, tietoa perheenjäsenistä, lasten syntymäajat, kuolinpäivän sekä hautauspaikan ja -ajankohdan. Mikäli arkistot ovat säilyneet hyvin, on mahdollista muodostaa yksityiskohtainen kuvaus henkilön elämästä: missä hän opiskeli ja oli töissä, mitä hän omisti, mitä palkintoja tai tuomioita hän sai, oliko hänellä pankkilainaa ja miten hän järjesti läheistensä elämää. Etsinnän yhteydessä löytyneet tiedot henkilön vanhemmista auttavat teitä jatkamaan halutessanne sukututkimustanne myös syvemmälle menneisyyteen.</p>

<p>Voitte valita teille parhaiten sopivan vaihtoehdon tulosten esittämismuodosta:
<ul>
<li> Lyhyt selostus faktoista, joista jokainen sisältää viittauksen alkuperäisiin lähteisiin arkistoissa</li>
<li> Esseemuotoinen kuvaus kaikesta löytyneestä tiedosta, sisältää myös kommentit ja historiatiedot, sekä viittaukset alkuperäisiin lähteisiin arkistoissa</li>
<li> Esseemuotoinen kuvaus kaikesta löytyneestä tiedosta, sisältää myös kommentit ja historiatiedot, viittaukset alkuperäisiin lähteisiin arkistoissa sekä lähteiden valokuvakopiot</li>
</ul>
</p>
</h5>
</details>
</h1>
